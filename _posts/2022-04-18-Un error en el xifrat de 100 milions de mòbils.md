---
layout: post
title: "Un error en el xifrat de 100 milions de mòbils"
subtitle: "l'Altra Ràdio"

date:   2022-04-18 14:42:19 +0000
categories: altraradio
tag: Altra Ràdio
author: Jordi
excerpt_separator: <!--more-->
---

Investigadors de la Universitat de Tel-Aviv han publicat un article [PDF](https://eprint.iacr.org/2022/208.pdf) on expliquen i demostren que l'algorisme de xifrat de les darreres sèries de mòbils Samsung és insegur. Un problema que sembla que afecta més de 100 milions d'aparells. 
<!--more-->

Les sèries afectades serien les dels Samsung Galaxy S8, S9, S10, S20, i S21. I no és que Samsung sigui descuidada amb la privadesa i la seguretat. Al contrari, ja l'any 2013 van introduir un mòdul amb els seus propis protocols de seguretat, quan Android encara s'ho rumiava.

Segons l'especialista en ciberseguretat, Bruce Scheneier, de qui ja hem parlat en altres moments, sembla que "Samsung va escollir un modus segur de xifrat i el va implementar malament". 

Així, d'alguna manera, en una actualització de l'any 2017, es va colar aquest error que podia permetre accedir a informació privada emmagatzaemanda en el mòbil sense que el propietari se n'adonès.

Això hauria permès, si algun altre grup ho havia descobert però no comunicat, disposar d'un "zero-day" (forat de seguretat) no detectat dutant 5 anys en una de les marques més populars del mercat.

Si actualitzeu regularment el programari del vostre mòbil, ja ho teniu solucionat. Samsung ho va arreglar en les actualitzacions d'Agost i Octubre de 2021. Si no vau actualitzar-lo llavors, feu-ho ara mateix.

Des de la suspcicàcia, gat escaldat de l'aigua freda fuig, ens podem demanar: va ser realment un error o van obrir voluntàriament una porta del darrera? 

Bé, una prova més del que venim repetint regularment. El progrmari més segur, sobretot si és de xifrat i seguretat, és el de [codi obert](https://ca.wikipedia.org/wiki/Codi_obert), que pot ser revisat i millorat per la comunitat, a banda de tenir la certesa de que fa el que diu que fa, i res més. 


Ep!, ja heu actualitzat el mòbil?! Feu-ho ara mateix, que ja heu acabat de llegir.


Font:
[https://www.schneier.com/blog/archives/2022/03/samsung-encryption-flaw.html](https://www.schneier.com/blog/archives/2022/03/samsung-encryption-flaw.html)
