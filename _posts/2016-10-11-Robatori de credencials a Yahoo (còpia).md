---
layout: post
title: "L'empresa de ciberseguretat era una trampa"
subtitle: "l'Altra Ràdio"

date:   2021-05-04 19:54:35 +0000
categories: altraradio
tag: Altra Ràdio
excerpt_separator: <!--more-->
---

Fa unes setmanes diferents mitjans van publicar una notícia sobre una empresa de ciberseguretat que, de fet, era un engany per a infectar, endossant programari maliciós (malware), a professionals de la ciberseguretat.
<!--more-->

Van crear una empresa falsa de cibeseguretat anomenada SecuriElite, aparentment amb seu a Turquia, oferint sobretot serveis d’atac per a comprovar les defenses digitals de les empreses (pen-testing or penetration testing).  

També van crear els respectius comptes a Twitter i Linkedin, amb perfils d’empleats falsos, per a donar-hi més veracitat. Des d’aquests comptes interaccionaven amb altres professionals i entre ells mateixos, per a donar encara més veracitat al cas. L’objectiu era, a través de les interaccions a les xarxes socials, convidar a experts a visitar el blog de l’empresa o animar-los a visitar la seva web on, aprofitaven un forat de seguretat del navegador Internet Explorer desconegut fins al moment (els anomenat “zero-day”) per a enviar-los-hi programari maliciós.  

Segons el grup de recerca TAG (Thread Analysis Group – grup d’anàlisi d’amenaces) de Google, al darrera d’aquest operació hi podria haver un grup animat pel govern de Corea del Nord.

No és, evidentment, el primer cop que algú amb males intencions es fa passar per algú altre. Però precisament per això és interessant veure com el truc encara funciona. És difícil a internet saber qui hi ha darrera de cada perfil, i com diu el vell adagi d’una antiga tira còmica d’en Peter Steiner a la revista “The New Yorker” el juliol de 1993, “A Internet ningú no sap que ets un gos”[3]. Excepte ara, potser, les empreses que acumulen les nostres dades i rastre digital.


Font i més info : 
[https://www.zdnet.com/article/google-north-korean-hackers-targeting-researchers-now-pretend-to-be-from-offensive-security-firm/](https://www.zdnet.com/article/google-north-korean-hackers-targeting-researchers-now-pretend-to-be-from-offensive-security-firm/)

[https://arstechnica.com/gadgets/2021/04/north-korean-hackers-return-target-infosec-researchers-in-new-operation/](https://arstechnica.com/gadgets/2021/04/north-korean-hackers-return-target-infosec-researchers-in-new-operation/)

[3]
[https://en.wikipedia.org/wiki/On_the_Internet,_nobody_knows_you%27re_a_dog](https://en.wikipedia.org/wiki/On_the_Internet,_nobody_knows_you%27re_a_dog)


