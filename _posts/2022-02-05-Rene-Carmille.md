---
layout: post
title: "René Carmille, un referent de l'ètica hacker"
subtitle: "l'Altra Ràdio"
description: "Si anteriorment hem parlat de la militarització del programari, el biaix dels algoritmes i l’ètica dels programadors i les empreses de programari, avui parlarem d’un heroi oblidat de la segona guerra mundial. Un furoner ètic avant-la-lettre que aconseguí salvar a milers de ciutadans francesos de l’Holocaust."

image: 'https://upload.wikimedia.org/wikipedia/commons/3/35/Carmille.jpg'
date:   2022-02-05 11:43:55 +0000
categories: altraradio
tag: Altra Ràdio
excerpt_separator: <!--more-->
---

Si anteriorment hem parlat de la militarització del programari, el biaix dels algoritmes i l’ètica dels programadors i les empreses de programari, avui parlarem d’un heroi oblidat de la segona guerra mundial. Un furoner ètic *avant-la-lettre* que aconseguí salvar a milers de ciutadans francesos de l’Holocaust.
<!--more-->

<img align="left" style="border:10px solid white;" alt="René Carmille" src="https://upload.wikimedia.org/wikipedia/commons/3/35/Carmille.jpg">
René Carmille, antic oficial de l’exèrcit francès, va treballar en els serveis secrets durant la primera guerra mundial. Acabada la guerra va ser funcionari del govern on era cap del departament d’estadística i demografia. Va ser un introductor a França de les màquines tabuladores que, amb finalitats estadístiques, emmagatzemaven dades en targes perforades. 

Amb l’ocupació alemanya de la segona guerra mundial, els ocupants nazis i el ministre de Justícia del govern col·laboracionista de Vichy van demanar un nou cens on calia fer constar si els ciutadans eren o no jueus. 

Des de la seva posició va endarrerir el projecte, sabotejar les dades i produir uns resultats del tot inútils que no es van arribar a publicar mai. Una part del sabotatge va ser fer malbé el punxó de la columna 11 de les màquines tabuladores, la que marcava si un ciutadà era jueu o no. 

En paral·lel va censar la quantitat de persones que podrien arribar a fer part d’una mobilització de la resistència francesa contra els nazis. Va aconseguir identificar 220.000 veterans vivint en la zona controlada pel govern de Vichy i els agrupà per zones, preparant les targes perforades series: altraradio_seriesper a llençar ordres de mobilització en qüestió d’hores quan fos arribat el moment. També passava informació de difunts a fi de crear noves identitats per a resistents, jueus i desertors alemanys. 

El 1944 va ser detingut i posteriorment torturat durant dos dies per l’infame nazi, oficial de les SS i cap de la Gestapo de Lió, Klaus Barbie, anomenat el carnisser de Lió. Enviat al camp de concentració i extermini de Dachau, hi va morir de tifus el gener de 1945.

Quan el biaix dels algoritmes i l’ètica en el programari esdevé, ara, una preocupació més popular, val la pena recuperar i rememorar exemples d’integritat i ètica. Recordem avui en René Carmille.




Més info:\\
[https://ca.wikipedia.org/wiki/René_Carmille](https://ca.wikipedia.org/wiki/René_Carmille)\\
[https://fr.wikipedia.org/wiki/René_Carmille](https://fr.wikipedia.org/wiki/René_Carmille)

«IBM and the Holocaust». Edwin Black. Dialog Press. 2001

Fent aquest guió vaig aprofitar per a crear la plana d'en René Carmille a la Wikipèdia en català.

Foto: Wikimedia, Julien Demade.

