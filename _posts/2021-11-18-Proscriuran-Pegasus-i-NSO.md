---
layout: post
title: "Realment proscriuran Pegasus i NSO?"
subtitle: "l'Altra Ràdio"

date:   2021-11-18 19:35:19 +0000
categories: altraradio
tag: Altra Ràdio
author: Jordi
excerpt_separator: <!--more-->
---

El govern dels Estats Units d’Amèrica ha inclòs les empreses NSO, Candiru i dues més, en una llista que els dificultarà o impossibilitarà l’accés a certs productes i components tecnològics del país, pels que caldrà permís del govern. L’any 2019 hi van posar a Huawei. Veurem si aquesta acció és de cap efecte i com aguantaran les pressions diplomàtiques.
<!--more-->

NSO és l’empresa creadora de Pegasus, un programari espia que s’ha fet servir contra activistes pro drets humans d’arreu del món, però també polítics. Pegasus és va fer servir per a espiar al periodista Kasshoggi, assassinat a mans dels serveis secrets saudites; o per a espiar polítics independentistes catalans, i més recentment, polítics francesos, entre d’altres, el president Macron.  

Pegasus s’infiltra en els mòbils, podent accedir a tota la informació i controlar càmera i micròfon. L’Accés total. 

És això de posar-los en una llista especial un moviment diplomàtic per a quedar bé amb certs aliats?

Pegasus i similars són eines massa llamineres per a que els serveis d’informació i espionatge dels governs no la vulguin seguir emprant, i adquirint-ne les noves versions. 

Tot sembla més una acció de cara a la galeria que la ferma defensa dels drets humans i la privadesa.

Veurem com segueix tot plegat, però m’inclino per la primera opció.


