---
layout: post
title: "Estafes online amb intel·ligència artificial"
subtitle: "l'Altra Ràdio"

date:   2019-09-10 13:01:51 +0000
categories: altraradio
tag: Altra Ràdio
excerpt_separator: <!--more-->
---

Fa unes poques setmanes el Wall Street Journal publicava una notícia sobre una estafa feta emprant tècniques d’intel·ligència artificial que va passar la primavera passada. No és que els estafadors fossin rucs i els calgués un suplement artificial, tot el contrari.
<!--more-->
Els estafadors van emprar programari basat en intel·ligència artificial per a suplantar la veu del CEO (Chief Executive Officer) d’una empresa i demanar una transferència fraudulenta de 220.000€ a un compte corrent d’un suposat proveïdor hongarès. Evidentment el compte corrent ni era d’un proveïdor, ni era hongarès. Era dels estafadors. El pagament va passar immediatament d’Hongria a Mèxic i d’allí es distribuí a altres llocs. Veurem fins a quin punt els bancs implicats havien comprovat la identitat dels titulars dels comptes, o quants comptes corrents estaven intervinguts pels estafadors.

El director de la filial britànica que va rebre la trucada creia que estava parlant amb el seu cap, el CEO de l’empresa mare, situada a Alemanya. L’agència d’assegurances reportà al diari que la persona qui va rebre la trucada va reconèixer el to de veu, el lleuger accent alemany i la cantarella de la manera de parlar del seu cap.

Segurament ja heu vist vídeos com els que fan que la Gioconda del quadre mogui el cap, tanqui els ulls o faci altes expressions facials [https://www.youtube.com/watch?v=P2uZF-5F1wI](https://www.youtube.com/watch?v=P2uZF-5F1wI). O el que a partir d’un vídeo d’una entrevista a una actriu en un programa de televisió, li canvien la cara i li superposen la d’una actor que fa els mateixos moviments que la cara de l’actriu. O el de discursos inventats que dir al president Obama [https://www.youtube.com/watch?v=AmUC4m6w1wo(https://www.youtube.com/watch?v=AmUC4m6w1wo)

Cerqueu *“Deep fakes”* al youtube o a un cercador per a trobar-ne més exemples.
Ens esperen grans dies d’entreteniment amb aquestes noves tècniques, i una bona feinada a empreses, bancs, asseguradores i experts en seguretat per a desfer aquests embolics.


