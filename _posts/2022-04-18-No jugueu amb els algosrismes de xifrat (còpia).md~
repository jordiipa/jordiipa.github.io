---
layout: post
title: "Un error en el xifrat de 100 milions de mòbils"
subtitle: "l'Altra Ràdio"

date:   2022-03-06 14:16:19 +0000
categories: altraradio
tag: Altra Ràdio
author: Jordi
excerpt_separator: <!--more-->
---

La invasió d'Ucraïna per part dels exèrcits russos de Putin té, com no, una vessant de ciberseguretat.

En alguns dels darrers programes hem anat parlant de la militarització d'internet i els ciberatacs; i la guerra a Ucraïna ens ho torna a posar al davant.
<!--more-->
Encara és d'hora per a tenir dades i explicacions clares i completes. Però es comencen a veure alguns fets.

Del costat rus es comenten alguns ciberatacs a infraestructura i empreses ucraineses, però res de la magnitud d'anys passats, en que Russia atacava regularment sistemes ucraïnesos. 

També de com diferents grups d'activistes digitals s'han posat públicament a favor dels uns o dels altres. Es reporta que un grup hauria aconseguit infiltrar-se en servidors de l'agència espaial russa, i apagat algun sistema del centre de control.

Bé, preneu-ho tot amb pinces, en la guerra, la primera víctima és la veritat, i no serà fins molt més tard que, si s'acaba, potser la pogem entreveure una mica.

En qualsevol cas, el punt més interessant no és tant què fa cadascú sinó, per un costat, la guerra en l'àmbit de la imatge i la comunicació. I de l'altre, qui hi ha realment darrera un ciberatac (militar o activista) i com lliga amb les regles d'enfrontament en una guerra. 

Ateses les anunciades capacitats ciber-bèliques russes, i la participació de grups civils d'activistes digitals als dos bandols, quina és la relació i coordinació entre militars i activistes digitals? Qui s'amaga realment darrera grups d'atac digital que només coneixem pel seu nom a Twitter?

Pot un ciberatac a un tercer país no beligerant, atribuit o anunciat per un grup activista partisà, ser considerat un atac militar, i desencadenar una entrada en guerra d'aquest tercer país?  Vam veur fa unes setmanes que alguns estats ja s'han reservat el dret d'interpretar-ho com més els interessi.

En l'àmbit digital ens movem també en la zona fosca de les falses banderes i atribuicions interessades que en el món tangible han servit tantes vagades com a excuses per a internveir en una guerra.

Esperem que no ho haguem de descobrir.


Més info:
(1) [@sbreakintl](https://twitter.com/sbreakintl)

https://www.lemonde.fr/pixels/article/2022/03/04/guerre-en-ukraine-pourquoi-les-cyberattaques-semblent-pour-l-heure-limitees_6116205_4408996.html





