---
layout: post
title: "Homicidi per un programari de segrest"
subtitle: "l'Altra Ràdio"

date:   2020-09-22 22:22:22 +0000
categories: altraradio
tag: Altra Ràdio
author: Jordi
excerpt_separator: <!--more-->
---

Potser haureu sentit o llegit que la setmana passada va morir una persona a Düsseldorf, Alemanya, sembla ser, a causa o en relació a un atac informàtic que va infectar els ordinadors de l’hospital amb programari maliciós de rescat, conegut en anglès com ransomware. Aquest programari xifra els fitxers dels ordinadors i reclama un pagament per a donar la clau per a desbloquejar (desxifrar) els fitxers.

L'atac va paralitzar els ordinadors d’emergències i van haver de desviar pacient a altres llocs. Una dona en estat crític va haver de ser transportada a un hospital a 20km i no va poder sobreviure. Les autoritats volen demandar als causants (si els troben, o en rebel·lia), d’homicidi.

També a Catalunya hem patit casos com aquests. A principis de setembre va ser l’hospital Moisès Broggi, hospital de referència del Baix Llobregat, va patir un atac semblant que va gripar els ordinadors del sistema de telefonia i correu electrònic.

El programari maliciós de segrest o de rescat es pot introduir als nostres ordinadors per diferents vies. Les memòries USB, que avui fem servir com abans els disquets; la descàrrega d'aplicacions o fitxers d’internet, o clicant un enllaç d’un correu electrònic o d’una plana web, que com sabeu és molt fàcil fer que mostrin una adreça però de fet et portin a un altre lloc.

**Com mirar d’evitar-ho**

* Evidentment, tenir còpies de seguretat actualitzades i NO connectades a la xarxa o l’ordinador. Aquest programari malicós es pot escampar per la xarxa local.

* Tenir antivirus actualitzats, així com aplicacions i sistema operatiu.

* Ser molt prudent, o millor, no clickar enllaços en els correus electrònics d'emissors no esperats, o de planes web “estranyes”. 

**Però si mai hi caieu, i ho detecteu:**

* Apagueu immediatament el dispositiu i desconnecteu-lo de la xarxa i d’altres discs USB.

* Cerqueu un especialista.

* Mireu si a la plana de Europol anomenada « No more ransom »  [nomoreransom.org](https://nomoreransom.org) hi ha la clau per desxifrar alguns dels programaris maliciosos de rescat. Us demanar que pugeu un fitxer ja encriptat i mirarà si en troba la clau de desxifrat.

- No pagueu la recompensa. Els vostres diners els alimenten i animen a seguir. 


Més informació:

[https://www.ccma.cat/324/lhospital-moises-broggi-victima-de-ciberextorsio-en-plena-pandemia/noticia/3044815/](https://www.ccma.cat/324/lhospital-moises-broggi-victima-de-ciberextorsio-en-plena-pandemia/noticia/3044815/)

[https://www.nytimes.com/2020/09/18/world/europe/cyber-attack-germany-ransomeware-death.html](https://www.nytimes.com/2020/09/18/world/europe/cyber-attack-germany-ransomeware-death.html)

[https://ca.wikipedia.org/wiki/Programari_malici%C3%B3s_de_rescat](https://ca.wikipedia.org/wiki/Programari_malici%C3%B3s_de_rescat)

[https://www.nomoreransom.org/en/index.html](https://www.nomoreransom.org/en/index.html)

https://internetsegura.cat/que-es-ransomware/


