I"D<p>Avui parlarem d’un concepte que no és nou però del que s’ha parlat força en els darrers mesos a causa del cas Solarwind (un programari de d’administració i control de servidors a gran escala, indispensable quan et cal gestionar molts servidors).</p>

<p>Tot i que no és una estratègia nova, sí és un canvi de paradigma i d’escala.</p>

<p>Van colar unes 4000 línies de codi que creaven una porta només accessible a qui la conegués. Al ser aquest un programari emprat a grans empreses i governs, a través d’aquest programari van poder accedir a molts altres servidors.</p>

<p>Es calcula que va infectar com a mínim unes 18000 xarxes. I només Microsoft hi va posar uns 500 enginyers per a entendre l’atac, el seu abast i mirar de tapar el forat.</p>

<p>No és una cosa fàcil, sembla que darrera hi ha això que anomenen “State actors”, és a dir, serveis d’espionatge estatals.</p>

<p>Així doncs, van atacar un element de tota la cadena d’ús al que normalment es fa confiança doncs no és el que està en relació directa amb les dades, i els van colar un gran gol.
És que s’anomena atac a la cadena d’aprovisionament o de producció (supply-chain attack).</p>

<p>El que normalment ens ve al cap és que els atacs es fan a les aplicacions que volem trencar. Sigui aquesta un sistema operatiu, un servidor de correu electrònic, un gestor de paraules de pas, etc.</p>

<p>Amb l’atac a la cadena de subministrament, no ens enfrontem doncs a aquestes aplicacions, sinó que mirem com estan fetes, quines llibreries de programari fan servir, etc, i s’implanta el programari maliciós o vulnerabilitats en aquestes eines, a priori no directament relacionades amb el programari al qui tothom mira de protegir,  que el nostre objectiu farà servir.</p>

<p>No és el primer cop que passa. Fa uns anys van colar programari maliciós de seguiment en llibreries emprada en el desenvolupament de vídeo jocs.</p>

<p>No que hi puguem fer gaire cosa com particulars, però està bé saber-ho, no saps mai per on vindrà la castanya, i com sempre, millor estar preparats.</p>

:ET