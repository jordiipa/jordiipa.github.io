I"<p>La invasió d’Ucraïna per part dels exèrcits russos de Putin té, com no, una vessant de ciberseguretat.</p>

<p>En alguns dels darrers programes hem anat parlant de la militarització d’internet i els ciberatacs; i la guerra a Ucraïna ens ho torna a posar al davant.
<!--more-->
Encara és d’hora per a tenir dades i explicacions clares i completes. Però es comencen a veure alguns fets.</p>

<p>S’està parlant de diferents oandes d’atacs de programari maliciós contra infraestructura digital i empreses ucraïneses des de poc abans de l’inici de la invasió.</p>

<p>També de com diferents grups d’activistes digitals s’han posat públicament a favor dels uns o dels altres. Es reporta que un grup hauria aconseguit infiltrar-se en servidors de Roscosmos, l’agència espaial russa, i apagat algun sistema del centre de control dels satèl·lits espia russos.</p>

<p>O d’un grup que avisa al govern ucraïnès dels sistemes IoT i webcams que, creient-les segures o privades, han pogut accedir fàcilment, o mostren imatges que podien comprometre la seguretat.</p>

<p>Del costat rus es comenten alguns ciberatacs però res de la magnitud d’anys passats en que Russia atacava regularment sistemes ucraïnesos.</p>

<p>Bé, preneu-ho tot amb pinces, en la guerra, la primera víctima és la veritat, i no serà fins molt més tard que, si s’acaba, potser la pogem entreveure una mica.</p>

<p>En qualsevol cas, el punt més interessant no és tant què fa cadascú sinó, per un costat, la guerra en l’àmbit de la imatge i la comunicació. I de l’altre, qui hi ha realment darrera un ciberatac (militar o activista) i com lliga amb les regles d’enfrontament en una guerra.</p>

<p>Ateses les anunciades capacitats ciber-bèliques russes, i la participació de grups civils d’activistes digitals als dos bandols, quina és la relació i coordinació entre militars i activistes digitals? Qui s’amaga realment darrera grups d’atac digital que només coneixem pel seu nom a Twitter?</p>

<p>Pot un ciberatac a un tercer país no beligerant, atribuit o anunciat per un grup activista partisà, ser considerat un atac militar, i desencadenar una entrada en guerra d’aquest tercer país?  Vam veur fa unes setmanes que alguns estats ja s’han reservat el dret d’interpretar-ho com més els interessi.</p>

<p>En l’àmbit digital ens movem també en la zona fosca de les falses banderes i atribuicions interessades que en el món tangible han servit tantes vagades com a excuses per a internveir en una guerra.</p>

<p>Esperem que no ho haguem de descobrir.</p>

<p>Més info:
(1) <a href="https://twitter.com/sbreakintl">@sbreakintl</a></p>

<p>https://www.lemonde.fr/pixels/article/2022/03/04/guerre-en-ukraine-pourquoi-les-cyberattaques-semblent-pour-l-heure-limitees_6116205_4408996.html</p>

:ET