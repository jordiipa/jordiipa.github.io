I"<p>Potser haureu sentit o llegit que la setmana passada va morir una persona a Düsseldorf, Alemanya, sembla ser, a causa o en relació a un atac informàtic que va infectar els ordinadors de l’hospital amb programari maliciós de rescat, conegut en anglès com ransomware. Aquest programari xifra els fitxers dels ordinadors i reclama un pagament per a donar la clau per a desbloquejar (desxifrar) els fitxers.</p>

<p>L’atac va paralitzar els ordinadors d’emergències i van haver de desviar pacient a altres llocs. Una dona en estat crític va haver de ser transportada a un hospital a 20km i no va poder sobreviure. Les autoritats volen demandar als causants (si els troben, o en rebel·lia), d’homicidi.</p>

<p>També a Catalunya hem patit casos com aquests. A principis de setembre va ser l’hospital Moisès Broggi, hospital de referència del Baix Llobregat, va patir un atac semblant que va gripar els ordinadors del sistema de telefonia i correu electrònic.</p>

<p>El programari maliciós de segrest o de rescat es pot introduir als nostres ordinadors per diferents vies. Les memòries USB, que avui fem servir com abans els disquets; la descàrrega d’aplicacions o fitxers d’internet, o clicant un enllaç d’un correu electrònic o d’una plana web, que com sabeu és molt fàcil fer que mostrin una adreça però de fet et portin a un altre lloc.</p>

<p><strong>Com mirar d’evitar-ho</strong></p>

<ul>
  <li>
    <p>Evidentment, tenir còpies de seguretat actualitzades i NO connectades a la xarxa o l’ordinador. Aquest programari malicós es pot escampar per la xarxa local.</p>
  </li>
  <li>
    <p>Tenir antivirus actualitzats, així com aplicacions i sistema operatiu.</p>
  </li>
  <li>
    <p>Ser molt prudent, o millor, no clickar enllaços en els correus electrònics d’emissors no esperats, o de planes web “estranyes”.</p>
  </li>
</ul>

<p><strong>Però si mai hi caieu, i ho detecteu:</strong></p>

<ul>
  <li>
    <p>Apagueu immediatament el dispositiu i desconnecteu-lo de la xarxa i d’altres discs USB.</p>
  </li>
  <li>
    <p>Cerqueu un especialista.</p>
  </li>
  <li>
    <p>Mireu si a la plana de Europol anomenada « No more ransom »  <a href="https://nomoreransom.org">nomoreransom.org</a> hi ha la clau per desxifrar alguns dels programaris maliciosos de rescat. Us demanar que pugeu un fitxer ja encriptat i mirarà si en troba la clau de desxifrat.</p>
  </li>
  <li>
    <p>No pagueu la recompensa. Els vostres diners els alimenten i animen a seguir.</p>
  </li>
</ul>

<p>Més informació:</p>

<p><a href="https://www.ccma.cat/324/lhospital-moises-broggi-victima-de-ciberextorsio-en-plena-pandemia/noticia/3044815/">https://www.ccma.cat/324/lhospital-moises-broggi-victima-de-ciberextorsio-en-plena-pandemia/noticia/3044815/</a></p>

<p><a href="https://www.nytimes.com/2020/09/18/world/europe/cyber-attack-germany-ransomeware-death.html">https://www.nytimes.com/2020/09/18/world/europe/cyber-attack-germany-ransomeware-death.html</a></p>

<p><a href="https://ca.wikipedia.org/wiki/Programari_malici%C3%B3s_de_rescat">https://ca.wikipedia.org/wiki/Programari_malici%C3%B3s_de_rescat</a></p>

<p><a href="https://www.nomoreransom.org/en/index.html">https://www.nomoreransom.org/en/index.html</a></p>

<p>https://internetsegura.cat/que-es-ransomware/</p>

:ET